Programmazione Object-Oriented
PreAppello 11/01/2018

1. [10 punti] Durante le feste natalizie le persone possono ricevere regali da Babbo Natale. Un regalo è
caratterizzato dalla data di consegna, dal peso del pacco e dalla regione del destinatario. I regali per
bambini hanno associati: il nome e l’età del bambino ed un messaggio, mentre i regali per adulti hanno
associato il mittente. Implementare un insieme di classi che modellano tali informazioni e includano i
seguenti metodi:
a. toString che restituisce per il regalo bambino la string HoHoHo seguita dal testo del
messaggio, mentre per il regalo adulto restituisce il mittente.
b. calcolaCosto che restituisce il costo della consegna in base alla regione del destinatario in
accordo ai seguenti criteri: Nord €10, Centro € 15, Sud € 20.

2. [10 punti] Definire la classe SlittaDiBabboNatale che contiene la lista di regali da spedire. La
slitta è caratterizzata da un peso massimo trasportabile. Corredare la classe con i metodi:
a. aggiungiRegalo che aggiunge un regalo alla slitta. Nel caso in cui l’aggiunta del regalo fa
ottenere un peso maggiore del peso massimo trasportabile viene lanciata un’eccezione
controllata PesoMaxSuperatoException.
b. calcolaCosto che restituisce il costo totale dei regali presenti sulla slitta.
c. spedisci che simula la spedizione dei regali presenti sulla slitta associando ai regali la data di
consegna secondo i seguenti criteri: Nord data odierna, Centro giorno successivo alla data
odierna, Sud due giorni dopo la data odierna. Pertanto fare in modo che Babbo Natale consegni i
regali nel seguente ordine: Nord, Centro, Sud. Il metodo restituisce la stringa ottenuta
concatenando il risultato dell’invocazione del metodo toString sui regali consegnati (tenendo
conto dell’ordine di consegna).

3. [10 punti] Implementare una classe starter che:
a. Crea un oggetto SlittaDiBabboNatale con un peso massimo di 1000Kg. Aggiungere alla
slitta regali scelti in maniera casuale tra regali adulti (il cui peso massimo è 30kg) e regali
bambini (il cui peso massimo è 20 kg).
b. Salvare in un file i nomi dei bambini che devono ricevere il regalo.
c. Visualizzare:
1) il costo per consegnare i regali;
2) la stringa ottenuta dall’operazione di spedizione.
d. Chiedere all’utente il nome di un bambino ed effettuare la ricerca all’interno del file.